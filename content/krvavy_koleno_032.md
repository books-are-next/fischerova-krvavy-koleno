---
title: Faraónova dcera
contentType: prose
---

_„Jsem katolička,“ řekla ta prostitutka, nasadila si klobouk  
                                 a pokračovala v chůzi  
„Jsem silně věřící,“ řekl a odešel  
                                                              za milenkou  
„Jsme malomocní,“ řekl Karel a měl pravdu,  
jsme malomocní, ovšem, faraónova dcera prý vešla do  
                                                                                   Nilu nahá,  
neboť trpěla malomocenstvím,  
tam plula ošatka s malým Mojžíšem, natáhla po ní ruku  
a v tu chvíli byla uzdravena, s kůží  
jak alabastr,  
mohly se z ní vyrábět skříňky a fióly a památeční svícny,  
které dáváme svatebčanům, aby nezapomněli._
