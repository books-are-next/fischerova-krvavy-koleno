---
title: Jsou dny kdy neumím žít
contentType: prose
---

<section>

_Jsou dny kdy neumím žít  
nevím proč jde žena  
proti mně, má jeden nos  
a dvě oči  
klade nohu před nohu  
po chodníku, který sestává  
z šedých čtvercových dlaždic, proč  
čtverce,  
na čtverci stojí muž, jeden nos,  
dvě oči s bílým sklivcem,  
oba v barevných hadřících,  
tají to co je  
                        spojuje  
jak můžou jen tak jít, stát  
             v kulatém ránu  
zvoní telefony  
někdo někomu volá  
každý každému  
světlý, tmavý, hubený  
každý v nekonečnu sebe  
jak se sem můžou vejít?  
je těsno  
skleněné desky vzduchu  
            praskají  
a krev se spouští na zem tramvaje  
dají se do pohybu  
naučení zachránit život,  
sklivec v očích,  
hadřík sebe,  
        z tebe,  
čtverec  
kruh  
uprostřed na pykané  
sedí bůh_

</section>
