---
title: ''
contentType: prose
---

Kde?

> Daleko na nebi ležel bílý mrak stlučený  
> z bílých vousů a cukrového rašení, mrak zimnice,  
> mrak chinin, té horečky pod severním nebem,  
> muži v kožiších, ženy v kožiších, téměř bez otázek,  
>                                                                                          smlčení

>            pod

> teplou hladinou žalu, co plave v polévce, polévka stydne,  
> zmrzlá polévka v bílých vousech, kdo zabil a kdo nezabil,  
> žal nesrovnaný s hřbitovem, nevylouhovaný hrobníky,  
> polévka žal, nelze se zeptat,

>            nad

> kterou oblohou je slunce dětsky modré,  
> pokouřit o dětství, Samuel z vedlejší třídy, baletní  
>                                                                                      hierarchie  
> obloh, operní hierarchie barev, zeleně kvetoucí jabloň  
> s bílými listy, neptat se, pod kterou oblohou se  
> neumírá, vyhozené

>            za

> hrneček s barevnou polevou odpočívá svědomí,  
> muži táhnou na lov, MASO MASO, zákeřné domy se  
>                                                                                       propadají  
> do země, návraty nejsou, mužové,  
> vysvobodíme starý příběh zrození, žena a krev,  
> pod severním nebem muži s vychladlými vousy  
>                                                                                       nezabíjejí  
> ženy odcizelé dětmi, jsou zákony, proboha  
> jaké zákony, všecko

>            uvnitř, uvnitř.
