---
title: Brána osvícení
contentType: prose
---

_Co potom? Držet ztracenou vartu,  
nepřiznat porážku, ani kdyby  
                                                       ti zela do tváře —  
to leda údiv!  
Údiv nad sebou, že to vydržíš  
a že přežiješ —  
a nad těmi druhými, kteří v plášti  
                                                             pozdních chodců  
      si nasazují znamení svobody_

_Ale na každém místě je vztyčena  
                                                               brána osvícení  
a oni  
         nevidouce a neviděni  
         procházejí pod zlatými oblouky  
         sní o duze, duhové ženě se zlatými ústy,  
                    zlatýma nohama  
         která porazí smrt  
         a postaví ráj  
                           na povrchu srdce  
         zatímco uvnitř klečí  
         modlící se sádrový chlapeček  
                                              uprostřed příboje_

_Na každém místě  
je brána osvícení, uvidět  
znamená slepotu, bílou duhu, dívej se  
do ní, pak  
                       to přežiješ_
