---
title: Kdo dělá dějiny?
contentType: prose
---

<section>

_Komu Ach a komu Běda?  
           Komu tisíciletá bída?_

</section>

<section>

_— Nedá se spát  
v hukotu zástupu vyvolených  
Ti buší na vrata  
Sypou se vteřiny  
Dějiny světélkují  
                        v pablescích bitev  
kdy čas je jen nádivkou  
                                   pohřebních bratrstev.  
Jak bratři pijou mocně  
ze svých holb!  
A hlava je prázdná, tělo  
                        vykuchané bitvy —_

</section>

<section>

_Dějiny světélkují, skrz průhledy vidíš  
sochy z hořčice, sochy ze slz,  
ty buší na vrata,  
volají: _Dějiny dělají zlí lidé!_  
jedí přesnídávku,  
osud je přesnídávka, osud je  
                        přesvícen!_

</section>

<section>

_Kdo dělá dějiny?  
_Dějiny dělá lidská nedůslednost  
Dějiny dělá čas_  
                 jak jde a plive  
                               zrezavělý sliny  
                               svý kratochvilný likéry  
                 do hrdla lidem  
                               zauzleným v oblacích sebe  
                 jak poznámky pod čarou,  
                 pod čarou vesmíru  
                 a svobodné vůle,  
                 tedy viny,  
                 mojí jako tvojí!_

</section>
