---
title: Krvavý koleno
contentType: poetry
---

<section>

Proč končí verš dřív než stránka?  
Co se děje v prostoru za ním?  
Vytváří se místo pro nádech, jako když první krok vzhůru  
postaví rozhlednu, dobrý výhled po kraji?  
Kdo chodí po prázdné stránce?  
Množina možností je omezena, ze zasazených  
            přirozených čísel  
rostou stromy, oči toho, kdo čte, bloudí  
tím sadem, který má půdorys  
Edenu viděného z letadla.  
Jenže večer je to komora, ve které bydlí  
            krvavý koleno  
vedle slaniny a babiččiny podprsenky  
jako v dětské hře:  
jí lidský maso, pije lidskou krev  
a leží na ničem.

</section>
