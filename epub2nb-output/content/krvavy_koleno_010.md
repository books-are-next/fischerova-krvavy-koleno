---
title: ''
contentType: prose
---

Neznáme tvar citů

> Trojúhelník nenávisti,  
> kruh lásky,  
> čtverec osudu… neznáme  
> tvar citů. Ale jejich barvy  
> malují naše gesta. Žluté závoje prázdna  
> oblékají rozchod.  
> Rudá je ona, dáma  
> s korunou, falešná karta,  
> kterou tu pohodily děti:  
> ty jsou modré a běhají  
>                                      po zahradě  
> a hledají schované figurky zvířat.

> Svět je plný lásky jak balón  
> a stejně zranitelný,  
> všechny tvoje životy se v pokoji pomalu  
>                                      rozloží  
> v sadu barevných kostek  
> zapadajících do sebe,  
> uvnitř malí homunkulové,  
>                     rozevřené orchideje,  
> šátrají, koho by mohly lapit a milovat.  
> Den přetéká jako zmrzlina  
> a kostky se zpátky nesloží,  
> jeden vztyčený  
>                            okamžik,  
> Hirošima, je to Berlín, tisíc  
>                růžových lístků hlohu  
>                se snáší na mrtvolu  
> a láska dofukuje svět  
> a někdo pláče  
> Hirošima, hloh, mrtvý balónek  
> a pořád někdo pláče
