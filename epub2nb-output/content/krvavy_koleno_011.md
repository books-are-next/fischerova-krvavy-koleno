---
title: ''
contentType: prose
---

Já, jako všichni

> A já, jako všichni, jsem démon, který si sám  
> chystá zkázu:  
> sám si vystaví dům  
> vyzděný plány a vzpomínkami a větrem  
> a posouvá ruku po vzpomínkách  
> jako po šachovnici  
> a šachovnice jím posouvá  
> jak očima hráčů šachu —

> Vítr to všecko rozvane,  
> i myšlenky, kterýma ses obalil  
> jak masem.  
> Zbydeš tu ty, beztvará hrouda přirovnání  
> a se starým alibi, že Poslední soud  
> bude až zítra.
