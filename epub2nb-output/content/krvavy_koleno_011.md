---
title: Já, jako všichni
contentType: prose
---

<section>

_A já, jako všichni, jsem démon, který si sám  
chystá zkázu:  
sám si vystaví dům  
vyzděný plány a vzpomínkami a větrem  
a posouvá ruku po vzpomínkách  
jako po šachovnici  
a šachovnice jím posouvá  
jak očima hráčů šachu —_

</section>

<section>

_Vítr to všecko rozvane,  
i myšlenky, kterýma ses obalil  
jak masem.  
Zbydeš tu ty, beztvará hrouda přirovnání  
a se starým alibi, že Poslední soud  
bude až zítra._

</section>
