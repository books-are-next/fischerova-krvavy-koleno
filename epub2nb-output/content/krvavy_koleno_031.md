---
title: Kde?
contentType: poetry
---

<section>

Daleko na nebi ležel bílý mrak stlučený  
z bílých vousů a cukrového rašení, mrak zimnice,  
mrak chinin, té horečky pod severním nebem,  
muži v kožiších, ženy v kožiších, téměř bez otázek,  
            smlčení

</section>

<section>

           pod

</section>

<section>

teplou hladinou žalu, co plave v polévce, polévka stydne,  
zmrzlá polévka v bílých vousech, kdo zabil a kdo nezabil,  
žal nesrovnaný s hřbitovem, nevylouhovaný hrobníky,  
polévka žal, nelze se zeptat,

</section>

<section>

           nad

</section>

<section>

kterou oblohou je slunce dětsky modré,  
pokouřit o dětství, Samuel z vedlejší třídy, baletní  
            hierarchie  
obloh, operní hierarchie barev, zeleně kvetoucí jabloň  
s bílými listy, neptat se, pod kterou oblohou se  
neumírá, vyhozené

</section>

<section>

           za

</section>

<section>

hrneček s barevnou polevou odpočívá svědomí,  
muži táhnou na lov, MASO MASO, zákeřné domy se  
            propadají  
do země, návraty nejsou, mužové,  
vysvobodíme starý příběh zrození, žena a krev,  
pod severním nebem muži s vychladlými vousy  
            nezabíjejí  
ženy odcizelé dětmi, jsou zákony, proboha  
jaké zákony, všecko

</section>

<section>

           uvnitř, uvnitř.

</section>
